---
title: "API's voor zaakgericht werken"
header-img: /img/sample-image.jpg
date: 12-7-2018
---

Om Zaakgericht Werken (ZGW) een stap verder te brengen wordt de opvolger van de
Zaak- en Documentservices (ZDS) ontwikkeld, inmiddels bekend als de ZGW API's.
Hierbij wordt een andere vorm van standaardisatie toegepast. Op basis van
relevante informatiemodellen (RGBZ 2.0 en ImZTC 2.2) wordt met zowel publieke
als private partijen in een agile proces vormgegeven aan RESTful API's die
concreet invulling geven aan de gewenste standaard. De standaard wordt tegelijk
met een referentie-implementatie ontwikkeld om de implementeerbaarheid aan te
tonen, en als referentie te dienen voor latere implementaties. Over de voorwaarden
voor het gebruik van de referentie implementaties kunt u [hier](beheer/gebruiksvoorwaarden) lezen.

Alle opgeleverde API's, oftewel componenten om in GEMMA termen te spreken, zijn noodzakelijk om zaakgericht werken mogelijk te maken.
Echter, niet alle componenten hoeven aanwezig te zijn in elk software pakket.
Sterker nog, het moet in te stellen zijn waar elk component "leeft". Zo kan een
gemeente een software pakket afnemen dat zowel een ZRC, ZTC en DRC bevat maar
als ze overstappen op een ander DRC moet dit eenvoudig te configureren zijn in
het software pakket. Het kan dus ook zo zijn dat het ZRC, ZTC en DRC door
verschillende leveranciers wordt geleverd, of dat er gebruik wordt gemaakt van
een SaaS-oplossing die bijvoorbeeld een ZTC component aanbiedt.
Wilt u hier meer over weten, kijk dan bij [architectuur](./_content/architectuur/index.md).

Lees meer over de api's in de [productvisie](./_content/productvisie/index.md)

De standaard staat [hier](./_content/standaard/index.md) beschreven. Ontwikkelaars kunnen
[direct aan de slag](./_content/ontwikkelaars/index.md) met de beschikbare
[API's](./_content/standaard/index.md) en de implementaties van de referentie
componenten. Hoe we samen komen tot API-standaarden, kunt u
[hier](./_content/community/bijdragen.md) lezen.

## Slack

U kunt ook gebruik maken van de [VNG Community][VNG Community]
op Slack.

Mocht u nog onbekend zijn met Slack, dan kunt u via deze
[Getting started with slack] snel aan de slag.

Toegang tot de VNG API Community kunt u via [dit formulier](https://forms.gle/b7tPxkmfRGWVU4su9) aanvragen.

[![vngapicommunity](/img/slack.png?raw=true)][VNG Community]

[VNG Community]: http://vngapicommunity.slack.com

[Getting started with slack]: https://get.slack.help/hc/en-us/articles/218080037-Getting-started-for-new-members

[github]: https://github.com/VNG-Realisatie/gemma-zaken
[teamleden]: https://zaakgerichtwerken.vng.cloud/overige/samenwerking
